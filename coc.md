# Ett förslag på ett CoC samt presentation

Vi brukar träffas på polyfikor. De inträffar vanligen den 1, 11 och 22 i månaden. För det mesta träffas vi på ett fik, men det kan också vara hemma hos någon eller en picknick.

Inbjudan till träffen sker här via den hemliga gruppen "Poly i Stockholm". Men man behöver inte vara med i gruppen för att komma. Alla som inte är monogama eller som är intresserade av att bryta mononormen är välkomna.

Träffarna har inga särskilda teman eller värdar. Det är öppet att komma och vi fikar och pratar om det som känns viktigt för oss just då. Vi fikar tills vi tröttnar eller stället stänger.

För att alla ska trivas har vi utformat några korta och enkla förhållningsregler:

- Ett syfte med polyfikat är att vara inkluderande för nya, ha det i åtanke och sätt dig gärna ner och prata med dem du ännu inte känner
- Om du fattar intresse för någon se till att du vet att intresset är ömsesidigt genom att fråga innan du blir fysisk. Tips är att helt enkelt fråga först :)
- Polyfikorna är inte en plats för sexuellt upphetsande utlevnad (exempelvis sådant din moster från Borås kan uppfatta som explicit sexuellt) med hänsyn till övriga gäster på polyfikat samt caféts övriga gäster.
- Vi lämnar alltid platsen i samma skick som vi fann den (eller bättre)