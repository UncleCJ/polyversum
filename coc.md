Polyfikorna är oftast den 1, 11 och 22 i varje månad. Brukligt är att det kommer upp event om dessa här i gruppen, och alla i gruppen är då välkomna. Man får ta med sig polynyfikna vänner, däremot undanber vi oss journalister, då inte alla är öppna med sitt polyskap.

Att tänka på under fikorna (ordningsregler, codes of conduct eller hyfs, vett och etikett):

- Om vi är på ett fik är vi på en offentlig plats. Respektera att det finns andra gäster som kanske inte uppskattar utlevnad. Inte heller alla i polysfären uppskattar att behöva se grovhångel eller förspel på offentlig plats.
- Fråga först! Det blir lätt en gemytlig stämning, men det betyder inte att "anything goes"! Fråga om du får ge en kram, om du vill ge en kram. Fråga om det är okey med fysisk kontakt innan du initierar.
- Polyfikorna ska vara en trygg plats för alla, och det är viktigt att miljön är så trygg att alla känner sig ok med att säga ifrån eller att säga nej. Vi tillsammans hjälps åt att skapa den trygga miljön och vi tar hand om varandra. Om någon säger nej eller inte svarar alls, då är det nej. Om vi ser någon som känner sig obekväm eller utanför, fråga.
- Städa efter er! Personalen kommer säkert att plocka upp tallrikar och liknande, men de ska inte behöva möblera om efter varje besök. Se till att bord och stolar står som när ni kom. Det är vanligt hyfs.