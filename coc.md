# Code of Conduct (Värdegrund?)

Vi brukar träffas på polyfikor. De inträffar vanligen den 1, 11 och 22 i månaden. För det mesta träffas vi på ett fik, men det kan också vara hemma hos någon eller på en picknick.

Inbjudan till träffen sker här via den hemliga gruppen "Poly i Stockholm". Vem som helst kan bjuda in till en polyfika. Vill du att andra regler än dessa ska gälla så ange det i din inbjudan. Men man behöver inte vara med i gruppen för att komma. Alla som inte är monogama eller som är intresserade av att bryta mononormen är välkomna.

Träffarna har inga särskilda teman eller värdar. Det är öppet att komma och vi fikar och pratar om det som känns viktigt för oss just då. Vi fikar tills vi tröttnar eller stället stänger.

Polyfikorna ska vara en trygg plats för alla, och det är viktigt att miljön är så trygg att alla känner sig ok med att säga ifrån eller att säga nej. Vi tillsammans hjälps åt att skapa den trygga miljön och vi tar hand om varandra. För att lyckas med det har vi utformat några korta och enkla förhållningsregler:

- Ett syfte med polyfikat är att vara inkluderande för nya, ha det i åtanke och sätt dig gärna ner och prata med dem du ännu inte känner
- Om du fattar intresse för någon se till att du vet att intresset är ömsesidigt genom att fråga innan du blir fysisk.
- Polyfikorna är inte en plats för sexuellt upphetsande utlevnad (exempelvis sådant din moster från Borås kan uppfatta som explicit sexuellt) med hänsyn till övriga gäster på polyfikat samt caféts övriga gäster.
- Vi lämnar alltid platsen i samma skick som vi fann den (eller bättre)

*Ett dokument skapat av medlemmar i gruppen, tillsammans är vi starka*